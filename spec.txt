Tisztelt Horváth Gábor!



A cím körül-belül ilyesmi lehetne: Webes konferencia-menedzsment rendszer
fejlesztése


Főbb résztevékenységek:
1) Irodalomkutatás
2) Követelmények meghatározása
3) Fejlesztés megtervezése (UML ÉS !használhatóság, felhasználói élmény,
ember-gép interakció figyelembevételével!)
4) Implementálás és tesztelés


Az alábbi alap funkciókra gondoltam:
 - Jogosultság kezelés (vendég, előadó, admin, szervező, stb)
 - Cikkek begyűjtése (cikk feltöltő bizonyos paramétereknek megfelelően,
ahol ezek megtekinthetőek)
 - Cikk bíráló rész (a feltöltött cikkek elolvashatóak bizonyos részek
kitakarásával és a bíráló értékelést kaphat, amit megkap a felhasználó)
 - Regisztráció (itt nagyon dinamikusnak kell lennie az űrlapnak, sőt
kimondottan jó lenne, ha "összerakható" lenne)
 - Programfüzet készítő rész (az elfogadott és regisztrált cikkek
ütemezhetőek)
 - Üzenetküldő (elég, ha a felsőbb emberek küldenek a
vendégeknek/előadóknak stb, de ez részlet kérdése)
 - vCard  és egyéb hasonló elektronikus határidő bejegyzés készítése
(elektronikus névjegykártya és például a felhasználó letöltheti a
calendar app-jába, hogy mikor lesz az előadás)
 - Mindennek exportálhatónak kéne lennie (pdf-be mindenképp és az
időpontokat vagy excelbe, vagy wordbe is).


A felületnek egyszerűnek, intuitívnak és bármilyen eszközről (bármilyen
rendszerrel/böngészővel) megtekinthetőnek kellene lennie (természetesen
reális keretek között).


Annyi elvárásom szokott lenni, hogy heti egy e-mailt kérek legalább (ez
inkább keep-alive funkciókra van, nem feltétlenül kell új eredményt elérni
minden héten, megértem, ha épp más dolog is közbejött). Ennek oka, hogy
néhány hallgató eltűnik, vagy túl későn kap észbe. Valamint az első félév
végén min. 12-20 oldalas összefoglaló az elvégzett munkáról (ha csak
irodalomkutatás, akkor minden cikkről/könyvről 1-2 sor, ha csak az UML,
akkor az ábrák és némi magyarázat).





Tetszőleges a programnyelv (ésszerű keretek között), a leírt funkciók
lényegesek.

Esetleg érdemes lenne a négy pontot mondatba foglalni, valamint a
"követelmények" részből is lehetne pár soros bekezdést írni. (Összesen kb.
6-10 sornyi.)

Külső konzulenst nem biztos, hogy tudok találni, de ha kell körbekérdezek.
Ha van saját külső konzulens, akkor egyszerűbb a dolog. (DE figyelni kell
a szabályokra!)

Az aláírás külön is megoldható, szólni kell az ügyintézőnek (Gizi néni),
hogy tegye a dobozomba és majd aláírom, mert megbeszéltük. Ha mindenképp
szeretné személyesen intézni, akkor eddig a legvalószínűbb, hogy
hétfőn/kedden leszek legközelebb, de előtte kérnék még egy e-mailt a
pontosítás érdekében.



Tisztelt Kolléga!

Az első félévre konkrét megkötésem nincs a minőséget és mennyiséget
leszámítva. Általában az a szokás, hogy ilyenkor történik az
irodalomfeldolgozás, háttérkutatás a tervek elkészítése.

Érdemes az adott alkalmazásról szóló "state of the art" stílusú cikkeit
elolvasni, esetleg néhány különösen kiemelkedő márkát közelebbről
megvizsgálni.

Esetleg nem árt megnézni, hogy milyen funkciók vannak más célra szánt, de
hasonlóan nagy mennyiségű embert koordináló alkalmazásoknál (mint például
a közösségi oldalak). Ezek hogyan lehetnének alkalmazhatóak.

Természetesen olyan irodalamak feldolgozása sem árt, amelyek a
programozást segítik, a keretrendszert ismertetik (amennyiben szükség van
rá, ha nincs, akkor csak nem hivatkozott, hanem felhasznált irodalomnak
számít).

Hasznos lehet még a szoftvertervezéssel és használhatósággal,
Human-Computar Interaction-nal foglalkozni, vagy a user experiance
dolgokkal.

Legalább 40-50 hivatkozás (könyv, folyóiratcikk, szabadalom,
konferenciakiadvány) kéne a dolgozatba.


A félév végén ha nem történt kódolás, akkor egy összefoglaló dolgozat kéne
az elvégzett munkáról. Ez persze már lehet része a diplomadolgozatnak,
vagy akár különálló munka is lehet (persze akkor dupla munka lesz vele).

Amennyiben további kérdése van, keressen!


Tisztelt Kolléga!

Alapvetően a felsoroltak jók. Ami fontos, hogy ez a rész nem lehet
(sokkal) több, mint a dolgozat 1/3 része (2/3-nak teljesen saját munkának
kell lennie).

Wikipédiáról erősen nem javasolt anyagot használni. A webes hivatkozásokat
nem nagyon szeretik (persze előfordul, hogy ez szükséges, mert nincs jobb
forrás). A legjobb az lenne, ha könyvekre, cikkekre történne hivatkozás
(acm, google scholar, stb).

Ha szószerinti idézet (vagy fordítás), akkor idézőjelbe kell tenni a
szöveget, más stílussal írni és jelölni a forrást.
Ha át van fogalmazva, de a leírtakhoz szükséges háttértudás egy vagy több
dokumentumhoz köthető, akkor a szöveg normál stílusú, de hivatkozni kell a
forrásokat.

Előfordulhat az is, hogy egy adott könyvből konkrét gondolatok nem
kerültek átemelésre a dolgozatba, de mondjuk a feladat végrehajtásához
(például programozáshoz, adatbázis tervezéshez valamilyen könyv került
felhasználásra), ez a felhasznált irodalom, ezekre nincs hivatkozás a
szövegben, de fel kell tűntetni az irodalomjegyzékben.

A hivatkozások formátumára eltérő szabványok vannak. Talán a sablonban ki
van kötve, hogy melyiket kell használni. Ha az előírás nem köti ki a
formátumot, akkor én sem, viszont egységesen kell formázni a
hivatkozásokat (tehát egy adott módszerrel, ami természetesen
cikk/könyv/elektronikus anyag estén másképp néz ki!).


Iránymutatás:
http://libweb.anglia.ac.uk/referencing/harvard.htm?harvard_id=64#64
http://www.chicagomanualofstyle.org/tools_citationguide.html
http://www4.samford.edu/schools/pharmacy/dic/amaquickref07.pdf
Esetleg a Springer LNCS (proceedings) iránymutatásában látható
hivatkozások a legjobbak.


Tisztelt Kolléga!

Tartalmilag jónak tűnik.

Plágiumkereső szoftveren átmenne a dolgozat? Tehát nem csak átírása
(szavak kihagyása/hozzáadása révén) a forrásoknak, hanem teljesen saját
megfogalmazású mondatok és csak a tartalom egyezik?

A formátumot majd a tényleges dolgozathoz le kell cserélni, de erre a
félévre megfelel.
A külső forrásból származó képeket ugyanúgy kell kezelni, mintha idézet
lenne. Érdemesebb lenne átszerkeszteni (sajátot csinálni) a végleges
dolgozatban.

Az első félévben rendes vizsgás tárgynak minősül, tehát a vizsgaidőszak
végéig lehet leadni (azért egy-két héttel a vége előtt jó lenne, ha
megkapnám).

A végleges dolgozatban a hivatkozások a dolgozat végére (a melléklet
előtti fejezetbe), az irodalomjegyzékbe kerül számozva.


Az első félévben a formátum még annyira nem számít, mivel csak én fogom
látni és értékelni. Ennek megfelelően nincs komolyabb formátumbeli
megkötés (csak azért érdemes a véglegeshez hasonló stílust használni, hogy
könnyebb legyen az átemelés). Mivel csak az értékeléshez kell ebben a
félévben a dolgozat, elegendő elektronikusan benyújtani, nem kell
nyomtatni.

